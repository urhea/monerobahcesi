---
title: 1.8 Başka bir kriptoyu Monero'ya dönüştür
---

Eğer elinde başka bir kripto para varsa, onu Monero'ya dönüştürmek
oldukça kolay.  Elinde iki seçenek var:

## Büyük ve belki de denetime tabi bir şirketin borsasında kripto dönüştür

Olumsuz tarafı: orası büyük ihtimalle senden KYC isteyecek.  KYC,
İngilizce'de _Müşterini Tanı_ anlamına gelen söz öbeğinin
kısaltmasıdır.  Bu çeşit şirketler senden pasaport veya kimlik kopyanı
isteyip kimlik doğrulama işlemleri uygulayacaklardır.  Bu durumda
onlara kim olduğunu, ne kadar kripto sahibi olduğunu, ne kadarını
dönüştürdüğünü, ve hangi adrese çekim yapmak istediğini söylemek
zorunda kalacaksın.  Olumlu tarafı: bu işlemlerin ardından Monero'ya
eriştiğin takdirde, Monero senin arkanı kollayacak ve kendi cüzdanına
ait gelecekteki işlemlerin gözetimden korunmasını sağlayacak.  Fakat
yine de bu durumda Monero satın aldığına ilişkin reddedilebilirlik
seçeneğinden ödün vereceksin.  Şirket seçeneklerin:

| Borsa                                     | Kurulum tarihi | Kurulum yeri                |
|-------------------------------------------|----------------|-----------------------------|
| [kraken.com](https://www.kraken.com/)     | 2011           | Amerika Birleşik Devletleri |
| [bitfinex.com](https://www.bitfinex.com/) | 2012           | Britanya Virjin Adaları     |
| [kucoin.com](https://www.kucoin.com/)     | 2017           | Seyşeller                   |
| [tradeogre.com](https://tradeogre.com/)   | 2018           | Kim bilir?                  |

Bunların hepsi aynı şekilde çalışır.  Belli miktarda bir koini borsaya
gönderirsin, ardından içinde XMR bulunan bir dönüştürme çifti
bulursun, örneğin BTC/XMR veya LTC/XMR.  Ardından ya doğrudan XMR'a
dönüştürme işlemi başlatırsın, veya öncelikle XMR ile dönüştürme çifti
bulunan bir kriptoya geçersin, BTC veya USDT gibi, ve ardından o koini
XMR'a dönüştürürsün.

Bir kere bunu yaptıktan ve bakiyende XMR bulunduktan sonra, **çekim**
yapmalısın.  Borsa [sana monerolarını yollamak için bir cüzdan
soracak](1.11_receive_monero.md).  İşlem tamam.

## Senden hiçbir kimlik bilgisi istemeyen daha küçük bir işletmenin dönüşüm hizmetini kullan

Bu işletmelerin kimileri anonim kişiler tarafından yürütüldüğü için 
biraz daha riskli, bir şeyler ters gittiğinde sorumlu tutabileceğin 
bir kişiyi bulamayabilirsin.  Fakat küçük para miktarları için bu 
işletmeler neredeyse mükemmel bir çözüm sağlar.

Bunlardan pek çok sayıda bulunur ve bunlar sürekli hizmete açılıp
kapanırlar.  Burada en iyi seçeneğin bu çeşit hizmetleri sıralayıp ne
kadar gizliliğini koruduklarına veya sorunları ne kadar hızlı
çözdüklerine göre sıralayan internet adreslerini ziyaret etmektir.
[kycnot.me](https://kycnot.me/), [Trocador](https://trocador.app/), ve
[orangefren](https://orangefren.com/) bu çeşit sitelerdir.  Unutma,
bunlar koinleri kendileri dönüştürmez, dönüşüm işlemleri
[eXch](https://exch.cx/), [Exolix](https://exolix.com/),
[ChangeNOW](https://changenow.io/), [Majestic
Bank](https://majesticbank.sc/), ve diğer hizmetler tarafından
gerçekleştirilir.  Bunlardan bazıları uzun süredir hizmette, bazıları
eninde sonunda Monero'yu terk etmek zorunda kalacak; uzun lafın
kısası, bunlari deneyip kendin için işe yarayanlarını görmek sana
kalmış.

