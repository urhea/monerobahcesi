---
title: 1.11 Al
---

Sana monero yollayabilmesi için, diğer kişi içerisine yollayabileceği
bir adrese ihtiyacı duyar, tıpkı e-posta gibi.

Monero adresleri 95 haneli harf ve numaralar dizisinden oluşur, ve her
zaman 4 veya 8 ile başlar.  Bu diziler tamamen rastgele değildirler,
çünkü hatırlayalım, bunlar senin tohum kelimelerinden üretilirler.  Adresler
şunun gibi görünür:
`88JiTX1ZuqXjEhVrxQRZBAX9VTBjzaBYUbh9Y85mL4Am7zkAVnDzxX4HMJdqSWcDMWSqyXShN9vuvYMySGTeYaRb3nc3H4w`

Bunlar elle yazmak veya sesli okumak için oldukca uzun dizilerdir. 
Eğer bu adresleri kullanırken sen veya sana monero gönderen kişi bir
hata yaparsa, o monerolar gitmesi gereken yerden tamamen başka bir yere 
gidebilir ve monerolara erişimini kaybedebilirsin. Bu yüzden adresleri bir yerlere 
aktarırken onları her zaman kopyalayıp yapıştırmak ya da karekod kullanmak gerekir.

Kendi adresini bulmak için cüzdanını aç ve *Al* (ing.: *Receive*)
butonuna bas.  Ardından orada kendi teslim alma adresini göreceksin. Adresi basitçe
bir mesajlaşma uygulamasına kopyala yapıştırabilir, veya yanında bulunan
kişiden monero almak için adresinin karekodunu ona gösterebilirsin.

Merak etme, *diğer kripto paraların aksine*, Monero'da birisi senin
adresini öğrendiği zaman senin ne kadar paraya sahip olduğunu veya
kimlere para yollayıp kimlerden para aldığını göremez.  Bu saydam
olmayan ve kilitli bir kutuya benzer: insanlar içine bir şeyler
koyabilir fakat içinde ne olduğunu veya kutunun kime ait olduğunu
göremezler.  Monero'nun güzelliği budur. Sonuç olarak, Monero
adresini özgürce paylaşmaktan çekinme.

Senin adresine sahip olduktan sonra, diğerleri sana Monero göndermek
için bilmeleri gereken her şeye sahip olurlar.  Miktarı belirledikten 
sonra biraz beklemelisin; monero yolladıklarında, senin cüzdanında gözükmesi bir
kaç saniye sürebilir.  Gelen monerolar cüzdanında ilk defa
gözüktükleri zaman **beklemede** (ing.: *pending*) olurlar.  Yaklaşık
iki dakika ardından gelen işlem durumu beklemeden **onaylandı**'ya
(ing.: *confirmed*) dönüşür.  Bu demektir ki, sana gelen Monero
gönderim işlemi en son Monero bloğu içerisine girmiştir ve **geri
alınamaz** durumdadır. Bu durumda işlem tamamlanmış olur.

Monero'nun çalışma şeklinden dolayı bu yeni gelen moneroları başka bir
yere yollamadan önce 9 blok daha beklemen gerekir.  Bu yaklaşık 20
dakika sürer.  Monero yollamayı [şimdi
deneyelim!](1.12_send_monero.md)

