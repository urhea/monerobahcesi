---
title: 2.9 Madencilik
---

Oyunumuza katılmak için taze yeni koinler isteyen her kişi onları
[madencilikle
üretmek](1-kullanicilar-icin-kilavuz/1.09_mine_monero.md) zorunda.
Eğer madencilik yapmak istemiyorsan veya yapamıyorsan, elbette [onları
başkalarından da
alabilirsin](1-kullanicilar-icin-kilavuz/1.05_getting_monero.md).
Fakat, günün sonunda geriye doğru baktığında o koinlerin herbirini
birisi madencilikle üretmiştir.  Madencilik, oyunumuza yeni koinleri
sokmanın tek yoludur.

Madencilikle üretimin işe yaraması için bilgisayarlara hesabı zor
gelen bir matematik işlemine ihtiyacımız var.  Bu işlemin diğer, yeni
katılan bilgisayarlarla da paylaşılabilmesi gerek.  Aksi durumda
sadece oyunun başında koin yaratabildiğimiz bir para sistemine sahip
olmuş oluruz.  Böyle bir durum oyunun başındaki kişinin bütün paraya
sahip olduğu, ve bu sebeple diğerlerinin katılmak istemediği bir oyun
yaratır.

Monero'da bu soruna çözüm olarak konulan şey: çok büyük bir sayının
bölünebildiği bir sayı bulup çözümün sonundaki sıfır sayısının belirli
bir miktarda olup olmadığını sınamak.  Buradaki en önemli şey, bu
hesabın önceden belirli bir formülle kesin bir şekilde hesap
edilemiyor olmasındır.  Bilgisayar *kaba kuvvetle her türlü sayıyı
sırayla denemek* ve bu koşulu sağlayan bir çözüm bulmakla uğraşmak
zorundadır.

Gerçekte bu süreç çekiliş biletleri satın almaya benzer.  Önceden
kazanan sayının ne olduğunu tahmin edebilmek mümkün değildir,
varsayımsal olarak her sayının kazanma şansı aynıdır.  Fakat, kazanma
şansını artırmak için _**deneyebileceğin şey**_ olabildiğince fazla
bilet satın almak olabilir.  [Harcanan iş kaniti](2.08_proof.md)
sisteminde bu ya daha fazla sayıda bilgisayar kullanmak ya da daha
güçlü bir bilgisayar kullanmak, ya da her ikisini aynı anda yapmaya
karşılık gelir.

Aklında tutman gereken bir şey: madencilik sana para veren bir uğraşı
olduğu için, bunu yaparken rekabetle karşılaşacaksın.  Sonuç olarak
kim para kazanmak istemez ki?  Ama daha fazla kişinin madencilik
yapması, veya başka bir deyişle, aynı ödül karşılığı için daha fazla
bilgisayarın kapışması, veya daha fazla kişinin çekiliş bileti satın
alması, senin kazanmanı da güçleştirmekte.

