---
title: 2.10 Tüm defterlerin anası
---

[Yeni koinleri öngörebildiğimiz ve uzlaştığımız bir ritimde
yaratabildiğimiz](2.09_miners.md) bir yöntem icat ettiğimize göre
yaratılan bütün koinleri içinde tutan bir listeye ihtiyacımız var.
Neden?  Çünkü burada her şey sanal olduğu için, _var olmak_ demek
sadece bir yerde kayıtlı olmak demek.  Diskinde kayıtlı olarak var
olan bir jpeg ile mantar panoda raptiye ile asılı durarak var olan
polaroid arasındaki fark bu şekildedir.

Bu zor değil, her madencinin ürettiği koinleri yazmalarını ve ardından
da, örneğin yemek için, harcadıkları koinleri silmelerini koşul
koyabiliriz.  Fakat bu durumda, diğer herkes başkalarının kendi
hanelerinde yazan koinleri havadan uydurmadığını nasıl bilebilir?
Bundan da önce, var olan koinler harcandıkları zaman bunu nereye
yazacağız?  Göndericinin koin listesine mi?  Alıcının?  İkisi de?
Eğer çok sayıda oyuncu ve çok sayıda koinimiz varsa bu nasıl
çalışacak?  Durum oldukça hızlı bir şekilde karmaşıklaşabilir.

Burada çözüm sadece tek bir liste tutmak.  Bu liste, ilk sayımından
itibaren yaratılan bütün koinlerin miktarını kaydedecek.  Listede
şunun gibi maddeler yer almalı: *"Madenci X kazandı ve bu sebeple 6
koinle ödüllendirildi."*  Ardından da şunun gibi pek çok sayıda madde:
*"Madenci X 4 koini oyuncu Y'ye verdi", "Oyuncu Y 3 koini oyuncu Z'ye
verdi"* ve bunun gibi nice.

Listede (jargondaki adı *defter*) kimsenin yalan söylememesini
sağlamak için ise herkesin aynı listenin bir kopyasına sahip olmasını
sağlayabiliriz.  Birisinin listede bir değişiklik yaptığı her sefer,
bu değişikliği de herkesin kendi listesine kopyalarız.  Böylelikle
sistemde hangi miktarda koin olduğunun takibini tutmuş olur, kimsenin
de koin gönderirken havadan yeni yaratmadığını kanıtlarız.  Basitçe,
günün sonunda denklemin her iki tarafı da eşitlenmekte olur.

Bu tekil, paylaşımlı ve herkese açık listeye, ünlü adıyla,
[blok zincir](2.11_blockchain.md) denir.

