---
title: 2.5 Değer ve Fiyat
---

Deneyimimizden biliyoruz ki para *değerlidir*.  Fakat bu isabetli
degil, daha çok bir yanılsama.  Para sadece değer *saklar*.

Bir elektrik bataryası bir nükleer reaktor veya bir rüzgar türbininin
aksine enerji *üretemez*.  Bir sürü bataryayı bir araya koysan da,
onları şarj etmediğin sürece elinde işe yarar bir şey olmayacaktır.
Aynı şekilde, bir para yaratmak kendiliğinden bir değer de yaratmaz,
bu *değer* başka bir yerden gelmek zorundadır, mesela onu elde etmek
için yapılan iş ve üretimler.

Bir şeyin değeri onu başkalarıyla değiş tokuş etmek istediğimiz an
açığa çıkar.  Eğer evimizde bir çanta dolusu altın var da, fakat kimse
onun karşılığında bize bir şey satmayacak veya vermeyecekse...  onun
değeri nedir?

Başkasına bir teklif yaptığımızda olası olarak bir *fiyat* ortaya
çıkar.  Diğer kişinin fikri bizimkinden farklı olabilir (hatta çoğu
zaman öyledir).  Satmaya gönüllü olduğumuz fiyat ve diğer kişinin
vermeye gönüllü olduğu fiyat buluştuğunda [ortak bir fiyat ortaya
çıkar](https://www.investopedia.com/terms/t/theory-of-price.asp).
Ancak bundan sonra bir şeyin değerini bilebildiğimizi söyleyebiliriz.

Elbette, sadece bizim değerli bulup da başka kimsenin değerli
bulmadığı şeylerimiz olabilir.  Örnek: ilk okuldan kalma eski bir aşk
mektubu.  Fakat para bu şekilde çalışan bir şey değildir.  Eğer iyi
paradan bahsediyorsak, onun olabildiğince fazla sayıda birey için
olabildiğince yüksek değeri olmalıdır.

Bunu ortaya koyduğumuza göre, bakalım [ne kadar paraya ihtiyacımız
var](2.06_how_much_money.md).

