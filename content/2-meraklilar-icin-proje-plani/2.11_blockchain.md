---
title: 2.11 Blokzincire giriş
---

Blok zincir [yaratılmış ve başkalarına gönderilmiş her koinin kaydinin
tutulduğu uzun bir listedir](2.10_money_ledger.md).  Başka bir
deyisle, ortada ne kadar var, ve kim bunun ne kadarına sahip.  Blok
zincir oldukça gerçek bir anlama sahip, listemizi *bloklardan* oluşan
bir *zincir* olarak var ediyoruz.  Bunun neden çok iyi bir fikir
olduğuna bir bakalım.  Bundan da öte, bunun neden yakın geçmişin en
iyi fikirlerinden birisi olduğunu görelim.

Bir post-it notu hayal et.  Bu not küçük sarı kare bir kâğıt, ve
üzerine oyunumuzda gerçekleşen gönder-al işlemlerini yazmak istiyoruz.
Karar veriyoruz ki, bu kâğıt, üzerine yazmak istediğimiz sayıda farklı
kişilerin işlemlerini kaydetmesi için yeterince büyük boyutta olmalı.
Bunun yanında bu kâğıdın boyutunun aşırı büyük olmasını da
istemiyoruz, aksi takdirde üzerine yazılacak işlemlerin sayısı az
miktarda ise büyük bir alan boş olarak harcanmış olur.  Bu koşulların
sonucu olarak, ilginç bir şekilde, daha fazla işlem kaydı girmek için
daha büyüğüyle değiştirmek zorunda olduğumuz tek bir büyük kâğıt
kullanmak yerine, birkaç tane daha küçük kâğıt kullanıyoruz.
Böylelikle, farklı oyuncular olarak, listemizde yazan bir madde
hakkında ayrılığa düştüğümüz zaman, listedeki bütün maddeleri en
baştan yazmak zorunda değiliz, sadece ayrılık yaratan post-it kâğıdını
seçip, top yapıp, çöpe atarız.  Ardından da yeni bir post-it ile yeni
işlemleri, uzun bir zincir oluşturan post-it dizisine eklemek üzere
yeni bir post-it kâğıdına yazarız.  Hepimizin anlaşmada bir olduğu,
önceki kâğıtlardaki işlemler hazır olarak korunmuş olur.

Peki, hangi kâğıdın hangisinden önce geldiği konusunda bir uzlaşmaya
nasıl varabiliriz?  Başka bir deyisle: hangi kâğıdın en yenisi
olduğunu nasıl belirleriz?  Başkalarının eski post-it kâğıtlarında
değişiklik yapıp, kâğıtların sıralarını değiştirmediklerinden nasıl emin
olabiliriz?

Bizim kullandığımız post-it kâğıtları blok zincirimizin blokları.  Onu
korumak kullandığımız matematik sayesinde mümkün.  Kullandığımız
matematiksel alete [hash](2.12_hashes.md) deniyor.

